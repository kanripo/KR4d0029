# -*- mode: mandoku-view; -*-
#+TITLE: 端明集
#+DATE: 2015-08-24 23:50:57.067757
#+PROPERTY: ID KR4d0029
#+PROPERTY: BASEEDITION WYG    
#+PROPERTY: JUAN 卷三
<pb:KR4d0029_WYG_003-1a>¶
欽定四庫全書¶
　端明集巻三¶
　　　　　　　　　　　　　宋　蔡襄　撰¶
　　古詩¶
　　　西齋秋暑¶
齋居一室靜晝永来風㣲仙棋覆前局女布便輕衣向¶
人顔色强與世心事違且效金門隠詎有田園歸¶
　　　胡鴈¶
<pb:KR4d0029_WYG_003-1b>¶
胡鴈畏空漠羣飛嚮洲渚褰雲避射弋萬里聲悲苦月¶
色滿闗河欲下迷處所春江沙平淨魚蚌不可數飽煖¶
身肥腴歸路欲逺舉尋常弓箭兒仰視随意取從来逺¶
禍心狼藉失舊侣小哉銜蘆智豈識保身語¶
　　　即惠山煑茶¶
此泉何以珍適與真茶遇在物兩稱絶於予獨得趣鮮¶
香筯下雲甘滑杯中露當能變俗骨豈特湔塵慮晝靜¶
清風生飄蕭入庭樹中含古人意来者庶㝠悟¶
<pb:KR4d0029_WYG_003-2a>¶
　　　題周著作萃賢亭¶
君家作虚亭獨得江山清四向各有適萬趣合自呈夜¶
深蟲鳥息漸聞泉石鳴日髙烟靄去始見峯巒生之人¶
務佳尚意與賢豪傾中盤瀹薇蕨傍砌顛瓶罌毫端潜¶
造物局上暗投兵樂遊時景邁薄宦身事縈種花行老¶
色馴猿無故情蕭散復後期外塵殊可輕(周君善/詩與棋)¶
　　　瞻禮開師真像¶
輕瀾還故潯墜軫無遺音好在池邊竹猶存虗直心往¶
<pb:KR4d0029_WYG_003-2b>¶
復二十年每見唯清唫覺性既自如世味随浮沈琅琅¶
白雲姿悵望空山岑豈不悟至理悲來難可任¶
　　　偶作¶
作墨本誰氏研摩有强弱摩盡不見墨此處原非著¶
　　　至和雜書五首¶
　　　　八月一日¶
淮天過盡入吴渠蘭亭晩日光疎疎金桃傅粉好顔色¶
緑醽泛灔深車渠觥巡屢巻明星出花翹零落随衣裾¶
<pb:KR4d0029_WYG_003-3a>¶
么絃不動凝古意春容淺破長眉舒庭院簾帷一齊下¶
紅蠟隂沈霜滿瓦雞頭軟熟七月終舉手分傳玉盈把¶
席前碧甕覆瑶漿一秋愁淚風前灑雲中寳暈萬重髙¶
付與輕綃藏氷麝孤城寒柝夜迢遥誰道劉郎有天馬¶
歸来却問東海桑海浪漫漫彩虹挂紅絲縈膾曉刀鳴¶
雙龍笑斷夢中驚莫將團扇掩塵匣曽障清歌十數聲¶
　　　　八月二日¶
濃雲瞥過雙鳳飛清顔照射朝日輝畫船南畔烟成陣¶
<pb:KR4d0029_WYG_003-3b>¶
鮮荷掩護仙銖衣凝魂杳𦕈不知處酒醺香破驚新知¶
一聲入耳醉人骨天容牢落星㸃稀海山萬里風濤外¶
扶桑未老成春絲春絲不斷縈成結玉環宛轉無窮時¶
曉簾半上香飄穂笑指氷壺凝逺淚秦樓後夜鏁孤鸞¶
秋風不動烏龍睡願將瓊樹隔花㸔一一花房暗相值¶
濁水芙渠天際雲長時倚望清江濱迎来未語送歸速¶
暮山紫翠空含嚬勸君美酒千萬夀情如芳草年年新¶
　　　　八月九日¶
<pb:KR4d0029_WYG_003-4a>¶
暁虹跨江一千尺平浪東西入天碧逰人初覺秋氣涼¶
衣不禁風薄羅窄漁家小艇方醉眠艇裏長魚三尺白¶
彩欄北倚數流螢似與流螢舊相識香脂揩盡暗成雲¶
銀甲試絃初未直橋前流水聲潺潺年華一去何時還¶
重来若問桃花路記取松亭月影間¶
　　　　八月十二日¶
髙樓中天月色淨玉山禾熟秋雲映草邊水際見流螢¶
流螢獨自尋香徑稜層鴈塔挂千燈密意雖通語還併¶
<pb:KR4d0029_WYG_003-4b>¶
城上驚烏飛復啼落泊無依終不定欲下長橋夜漏深¶
燭臺飄灺青梧隂仙人若也乘鸞去彩霧千重何處尋¶
　　　　八月十九日¶
潮頭出海巻秋風風豪潮起蒼海空弄潮舩旗出復沒¶
騰身潮上爭驍雄沙頭萬目注江水晴雷乾雹來無窮¶
窓外簾旌飛獵獵新醅翠斚行坐中欲作吳歌弄清晝¶
回看滿眼西陽紅六曲屏深映雲母珠盤縷縷青鴉茸¶
山移海轉有變化生縁長短須相逢¶
<pb:KR4d0029_WYG_003-5a>¶
　　　讀樂天閒居篇¶
　　閒居篇云君㸔裴相國金紫光照地心苦頭盡白¶
　　纔年四十四乃知髙葢車乘者多憂畏予感其說¶
　　因抒鄙章¶
予年四十四髪白成衰翁非有髙葢車曷與賢者同嗟¶
予出寒逺家世嘗力農十九登科第聖彀㕘英雄十年¶
出吏選校書蓬陼中(是年二/十九)天子設採拔謂有諫諍風¶
既叨言責地(三十/二)蹇蹇思匪躬竊不自度量語剡姧邪¶
<pb:KR4d0029_WYG_003-5b>¶
胷一毫抗千鈞擯落無流蹤同時皆驤首金紫班著崇¶
唯予守長樂幸就祿養豐(三十/四)八年江海外再上螭階¶
東四十入西閣宿仇司化工蒙錦投機穽唯賴天聴聰¶
代言遊禁密侍從多從容尋行京兆事撃斷露銛鋒是¶
職非所好輒以死竭忠願闢大幽都為君囚四凶願拂¶
西省堂為君延䕫龍願舒泰山雲甘澤成嵗功願回太¶
清日晴景破隂蒙願躋萬人夀夭扎終不逢願令編户¶
富食衣無困窮羣臣走率職陛下居法宫文彩成禮樂¶
<pb:KR4d0029_WYG_003-6a>¶
籌略覊夷戎意言亦良苦精神庶潜通短少趨逺道心¶
健力不充早衰鬢巳華憂傷乃自攻我知古人心生徳¶
貫上穹何為論貴賤貴畏非大公南歸雖云樂此念殊¶
忡忡¶
　　　元日過浦城西陽嶺¶
逝者東流水情知無却迴遲留曽到處嗟古不同來誰¶
道新年好風物忍將淚眼向春開¶
　　　題將軍嵓¶
<pb:KR4d0029_WYG_003-6b>¶
赤日正停午解衣巖石下石泉殊甘涼野籟亦瀟灑驚¶
猿度嶺雲遺果墜庭瓦披軒忽永歎幽抱不可寫¶
　　　安靜堂書事¶
勿學異世人過常不可深勿學慢世人側身随浮沈白¶
日當中天難破是非心不有拔俗器安得太古音大暑¶
苦煩濁清泉流髙岑烈士無戀嫪至理須推尋¶
　　　丙申秋八月過漁溪驛驛舊有梅數株嘗題詩¶
　　　記今無有也二首¶
<pb:KR4d0029_WYG_003-7a>¶
曽把早梅枝思君在别離别離雖云逺萬里有還期樹¶
枯根巳撥人去復何之故館動秋色雲物藏寒曦清¶
香不可聞衰草空繁滋一夜平堦雨輾轉良自知¶
梅花不復見況乃扳花人花飛别故樹粉黛化為塵秋¶
風捲落葉蟲豸鳴悲辛昏鴉投舊巢匹侣自相親缺月¶
行復滿歸雲本無垠因題憶花篇此意難重陳¶
　　　答葛公綽求猿¶
子求穉猿書至閩我說猿意持贈君吾州四面列巖巘¶
<pb:KR4d0029_WYG_003-7b>¶
鉅木轇葛凌氛氲結窠栽檻走疾置十日可置澄江濆¶
嗟憐庶品各有性拘憂適喜無見聞彼猿之類宅丘壑¶
愛戀深厚編前文戯禽雖傳古仙者射臂未許今將軍¶
朝棲喬木之蒼莽夕飲幽澗之潺沄山空月明一長嘯¶
商船海上迎風聞君家東園豈不美檜竹翠密蘭茝薫¶
斯猿儻憶故時侣舉首斷隔千重雲縱之不遣乃得所¶
推夫此理恵澤雰令吾郡邑決籠柙蹄者奔逸羽者翂¶
因觀微物通萬化譬諸獻鵠良有云¶
<pb:KR4d0029_WYG_003-8a>¶
　　　秋夜書廨中壁¶
遥夜不能寢值兹節物清大空瑩虚碧仰觀澄性情素¶
月若可把浮雲何故生瑶琴且勿弄誰憐希代聲¶
　　　秋思¶
幽蘭受新霜孤雁呌落月沈憂何由平永夕不可徹將¶
琴鼔憶憐(曲/聲)聲急弦屢絶芳華日益逺香澤物已歇秋¶
風吹石門思君還復訣誰云無生忍識此悠悠别¶
　　　寒食梨花小飲¶
<pb:KR4d0029_WYG_003-8b>¶
江南寒薄春嘗早花卉入春先自老嗟予衰病不及時¶
出見池園半青草縱有餘葩在葉間行㸔落片随風掃¶
尋春已過索寞歸重憶歡娱耿懐抱雖然妖艷難再得¶
但只逢花須醉倒二月中央寒食朝牆隈忽見梨花飄¶
開門四顧粲然白傳催翠帟賔朋招長吟環遶不知數¶
漸值明月臨清霄誰翦輕雲成碎蕊天留密雪封枯條¶
重重盡挂珠纓絡&KR0609;&KR0609;初呈簂步揺傍花行酒發新唱¶
滿座倒舉黄金瓢西都姚黄髙一尺揚州寳髻分雙翹¶
<pb:KR4d0029_WYG_003-9a>¶
幽香絶艷信尤物設欲置之千里遥壁門寫生亦名畫¶
未免五彩塗鮫綃莫如此君慰人意相對一笑開無憀¶
古来英豪多感激坐使緑鬢朱顔雕勸君且作梨花飲¶
慎勿稱量别流品¶
　　　雨晴早出¶
徂秋久不雨霑濡纔此旬新陽淨萬物太虗無一塵老¶
稚出曠野鋤犂及清晨愛爾安居樂力作勿辭貧¶
　　　訪天台菴¶
<pb:KR4d0029_WYG_003-9b>¶
幽人去未還門户和雲閉亭午樹隂圓深冬泉響細寒¶
生羣鳥鳴清徹孤鶴唳寂寞傍山歸寫向滄溟際¶
　　　和吳省副青梅¶
梅華畏髙寒獨向江南發那知汴陽墅青顆摘春月持¶
之矜所無歸思動楚越願君侑清罇行恐新芳歇¶
　　　留别舊居花檻¶
别意起中夕出門風吹衣側月光艷薄餘花香氣微清¶
尊嵗相向欲去心有違殘葩勿盡放主人行亦歸¶
<pb:KR4d0029_WYG_003-10a>¶
　　　甲辰閏月初伏快雨凉風晝眠初覺庭前小欄¶
　　　花木各有意氣效栢梁體¶
閏夏天地熱熖烘崇朝快雨隨清風晝軒夢覺開前櫳¶
畫欄花草意氣雄側枕遥問數異同如子微物煩化工¶
盍各言爾之所從繁葩富豔生朱紅(川海/棠)枯條大蕊千¶
萬重(絳/桃)修幹㸃綴赤日中(蜀/葵)蠲去憂忿誰與功(萱/草)採摘¶
烹煮袪煩胷(百/合)秋霜鉅實垂如甕(木/𤓰)横柯逺引交加叢¶
(紅玫/瑰)葉抽緑劍端黄茸(山/薑)直立開拂泉貨通(金/錢)疊遶翠¶
<pb:KR4d0029_WYG_003-10b>¶
羽飜虯龍(薜/荔)誤入畦町非余公(頃/麻)助滌渇肺思匪躬(麥/門)¶
(冬/)物物自名詞不窮願當我意乃汝容負汝不飲慙衰¶
翁¶
　　　過皇甫侍郎¶
丈人幾八十嵗晩益窮經隂陽判九六天地環丙丁初¶
若發泉穴漸巳澄滄溟所寳非世有願充天子庭問我¶
久京國鬢髪何星星無乃矜才能吐論生風霆不爾負¶
潔修揚眉自娉婷昬翳本來性憔悴百嵗形子知大方¶
<pb:KR4d0029_WYG_003-11a>¶
家真精潜杳㝠萬化一相遇起滅如秋螢而於須㬰間¶
計較罍與瓶膏消見逺照水燼聞餘馨唯公懇懇誨敢¶
怠拳拳聴追思嚮踐歴媿汗曽未停決然趨所適金刀貴¶
發硎去矣汴流駛薫風送揚舲¶
　　　南都思杜祁公¶
祁公清徳老在昔相先帝青雲吐論髙白璧持身鋭待¶
俗無町畦取人兼揭厲甘貧安車後直道洪鈞際每聞¶
天下士行業若材藝未見比調饑況乃挹襟袂早嘗登¶
<pb:KR4d0029_WYG_003-11b>¶
公門顧睞叨末契謂有金石姿良工心劘礪仰瞻通徳¶
衢獨立耆英第(所居/名也)評書草聖優煑荈雲腴細遺墨秘¶
巾篋感激君子恵悲風吹白楊佳城兹久秘聲名與濉¶
渙東流無巳嵗¶
　　　酇陽行¶
春秋書大水災患古所評去年積行潦田畝魚蛙生今¶
嵗榖翔貴鼎餁無以烹繼亦掇原野草萊不得萌剝伐¶
及桑棗折發連簷甍誰家有倉囷指此為兼并頭㑹復¶
<pb:KR4d0029_WYG_003-12a>¶
箕斂勸率以為名壯强先轉徙羸瘠何經營天子憂元¶
元四郊揚使旌朝暮給饘粥軍廪闕豐盈殍亡與疫死¶
顛倒投官坑坑滿棄道傍腐肉犬豕爭往往互食噉欲¶
語心驚䰟荒村但寂寥晩日多哭聲哭哀聲不續饑病¶
焉能哭止哭復吞聲清血暗雙目隴上麥欲黄寄命在¶
一熟麥熟有幾何人稀麥應足縱得新麥嘗悲哉舊親屬¶
我歌酇陽行詩成寧忍讀¶
　　　期秦伯鎮不至¶
<pb:KR4d0029_WYG_003-12b>¶
髙人懐真趣每欲棄祿仕超然外造化那復顧妻子有¶
田給饑寒有路出生死儻得自由身休随榮利起或聞¶
亳郊澇族大無餘米且持州紱去官廪尚可指何時當¶
歸來焚香朝玉几¶
　　　㑹亭遇孫資政孫公赴闕公致仕巳七年時召¶
　　　歸將有西鄙之任¶
志節雖落落不能無謗毁壯年自雄豪末路遽顛委衆¶
口方叢嘈即欲置之死公嘗為大臣沈寃不辨理恭惟¶
<pb:KR4d0029_WYG_003-13a>¶
仁宗聖散地而後巳新治甬上居閒逸安暮齒恭惟今¶
天子繼照明鑒是問公何處在勉哉為予起使者臨其¶
門將駕不容俟滔滔汴流急行舟姑少止長堤榆栁深¶
夜涼襟帶褫語終求其要兹事殊可喜朝廷英俊林豈¶
無人器使謂公先帝臣擢任刷前恥惟公體上意畢力¶
荷恩紀富貴安足論清心寂如水古人老益壯忠義在¶
所指況復千載遇功名邁良史¶
　　　泗州登馬子山觀漕亭¶
<pb:KR4d0029_WYG_003-13b>¶
廟社奠東都恃徳非恃險聚兵三十萬待哺無容歉西¶
有砥柱峻菽麥不踰陜齊魯糧食囏灞水不瀲灧唯餘¶
汴渠利直貫長淮隒嵗輸六百萬江湖極收斂挽送入¶
太倉因陳失葢弇將漕苟不登汝職兹為忝或謂取太¶
多六路有豐儉其間一不熟饑殍誰能掩一旦俾之粟¶
是人意常慊區處失其宜斯言反為玷嘗欲請増減革¶
孚亦須漸連營今飯稻香美若菱芡因循未易論官曹¶
畏書檢虚亭一臨眺比比危檣颭從来數千里嵗時空¶
<pb:KR4d0029_WYG_003-14a>¶
苒苒雨餘山氣淨黛色淺深染夜昏漁火出倐忽電光¶
閃須㬰月色空水靣鋪寒簟相逢喜道舊城柝屢移㸃¶
因語發長謡誰能刋琬琰¶
　　　和答孫推官久病新起見過¶
去年大暑過京口唯子見過牛馬走氣温貌古風骨粹¶
如入魏國逢軻叟前趨王事難少留兀若洪鐘未遑扣¶
窮秋忽聞感疾恙鬭蟻入牀揚左肘天生賢者固有待¶
豈得數竒而不偶勿藥之喜既和平大肉快噉飲幾斗¶
<pb:KR4d0029_WYG_003-14b>¶
神明復還方寸靜萬卷舊書仍次部新年於巳無職事¶
雖欲耕田不盈畝輕舟將覽吳中春獨信檣烏沿霞藪¶
知子玉趾逺臨訪倒屣出迎唯恐後山堂永日接言詞¶
楚萍色味兩俱剖自云君命入巖幽顧此一身縈組綬¶
病軀未堪事刀筆野性如何屈杞柳寧甘貧薄且晦處¶
終嵗窮經徒皓首陶家埏埴以為器其大如甕小如缶¶
昔人知命斯上通動靜以時随所有我聞子論心惻惻¶
儻或祭天必薪槱大篇短韻時見投開霽清暘穿户牖¶
<pb:KR4d0029_WYG_003-15a>¶
强抽鄙意答長謌脂澤陋滋容益醜錢塘風物湖山好¶
與子相從頻載酒一水汪灣暮日浴千嵓轉側朝雲嘔¶
放懐方外聊自適舉杯相屬起為夀美哉此樂世難得¶
勿話歸期論子丑¶
　　　丙午二月十二日雜言¶
仲春一浹我生之辰紀嵗之行五十有五慈親是時九¶
十二稱觴獻壽於膝下曽孫滿前侑以詞慈顔强飲至¶
酒所我今鬢髪白垂絲揮拂萊衣輒起舞願親長年無¶
<pb:KR4d0029_WYG_003-15b>¶
窮己願兒强健典州府不富不貧正得宜如我奉親難¶
比數¶
　　　和王學士水車¶
星鳥正中春事濃農夫入田布嘉種田中白水極瀰漫¶
鷺翅羣騫魚鬛聳扶持水車倚塍畔飜飜龍脊超雙踵¶
日在天中人在野脱粟未逢心益恐婦姑晩餉猶徳色¶
童稚伺餘窺饁籠夏苗欲長苦焦枯又送微波上層隴¶
傷哉作勞無早夜嵗終嬴饒凢幾桶(音甬秦/斛也)豐年遺秉¶
<pb:KR4d0029_WYG_003-16a>¶
尚或歉一有不登皆散冗賦田無利從來逺索息嚴於¶
公上奉富者不耕耕者饑役民權枋雄豪總錢塘風俗¶
本夸奢上商射利尤加勇丁男特壯走長街僕奴意氣¶
金銜駷方春逰女湖上行舉首惟愁釵插重笑汝田家¶
弄水車何不乗時作光寵¶
　　　四月八日西湖觀民放生¶
盈舟載魚蝦投瀉清波際應無校人欺獨行流水恵非¶
求升斗活終免螻蟻制江湖自相忘洲島亦還逝脫淵¶
<pb:KR4d0029_WYG_003-16b>¶
思曩戒嗅餌省非計為生豈不幸萍藻庶可翳¶
　　　和王學士芍藥¶
粲爾芳草葉孤根當砌植違春已自分薫風猶借力艷¶
艷朝日光紛披照顔色持之遺佳人嵗久香不息¶
　¶
　¶
　¶
　端明集巻三¶
