# -*- mode: mandoku-view; -*-
#+TITLE: 端明集
#+DATE: 2015-08-24 23:50:57.093571
#+PROPERTY: ID KR4d0029
#+PROPERTY: BASEEDITION WYG    
#+PROPERTY: JUAN 卷四
<pb:KR4d0029_WYG_004-1a>¶
欽定四庫全書¶
　端明集巻四¶
　　　　　　　　　　　　　宋　蔡襄　撰¶
　　律詩¶
　　　觀三聖御書應制¶
聖業存功徳宸毫冠藝文勢開千里浪光動九天雲法¶
駕乗時至仙都與世分皇心欽寳訓求治益精勤¶
　　　羣玉殿賜宴(有序/)¶
<pb:KR4d0029_WYG_004-1b>¶
　　臣䝉恩宣召再至龍圖閣觀書羣玉殿曲宴伏以¶
　　數千年間無此盛事臣忝職翰墨榮遇非常謹賦¶
　　拙詩一首備載本末上干聖覽無任戰越之至¶
治道承炎厯皇基亘萬年深仁涵海嶽至徳著坤乾文¶
物歸元首臣鄰必巨賢蓼蕭思及下奕葉力追先昕色¶
方羣進臚音忽四傳衣冠紛雜遝臺殿欝蟺蜎(嘉祐七/年十二)¶
(月二十三日詔宰臣以下/龍圖天章閣觀三聖御書)寳字崇三聖瑶圖祕九天榮¶
河祥氣徹昭漢曉光旋磊砢珠璣在峥嶸嵗月遷家聲¶
<pb:KR4d0029_WYG_004-2a>¶
終卓越上意益恭䖍書觀開舖首(乂幸寳文閣作飛白/字召臣寮觀人賜一)¶
(軸兼賜紙筆/墨各有差)宸毫落彩牋煙雲初不定鸞鳯互相鮮拜¶
賜兼金重珍藏尺璧全人人皆自得事事獨超先睿藻¶
敦風教(賜御詩一首令/羣臣次韻和進)㝠&KR0679;出化權來從玉山府逺過¶
栢梁篇迴馭臨髙館(賜宴羣/玉殿)推恩錫廣筵迷魂逰帝所¶
休應動星躔申命嚴樽俎(二十七日幸寳文閣召宰臣/以下觀太宗游藝集瑞物十)¶
(三種仍賜御書宴羣玉殿宣/諭太平無事令羣臣盡醉)新章被管絃千齡叨際㑹¶
曠古絶寅縁大施難論報精誠第祝延唯應歌盛美樂¶
<pb:KR4d0029_WYG_004-2b>¶
石可磨鑴¶
　　　上元進詩(有序/)¶
　　臣言臣伏覩法駕特御端門宣諭臣僚上元觀燈¶
　　不為逰賞蓋與民共樂也臣職在文字恭惟徳音¶
　　宣布睿旨感詩人揄揚盛美之私輒成短章上干¶
　　宸覽臣無任惶恐戰越之至¶
疊聳青峰寳炬森端門初晩翠華臨宸逰不為三元夜¶
樂事全歸萬衆心天上清光開夜色人間和氣閣春隂¶
<pb:KR4d0029_WYG_004-3a>¶
要知盡作華封祝四十年來恵愛深¶
　　　夢中作(年十八時入京就進士/舉過舒州相城夢中作)¶
白玉樓臺第一天琪花風靜彩鸞眠誰人得似秦臺女¶
吹徹雲簫上紫煙¶
　　　久寓悟空院刹行而書之¶
寂寂精廬切半空古原髙下稻花中蓮趺披素輕雲梵¶
花萼雕紅細雨宫孤鶴睡迷千樹月斷蟬吟繞五更風¶
心縻尺組遥相謝歸馬南蹄疾似蓬¶
<pb:KR4d0029_WYG_004-3b>¶
　　　漳南十詠¶
　　　　龍臺¶
試㸔初日照龍臺白玉堂髙錦障開樹色一畨連雨淨¶
溪光幾曲抱山來雲歸深洞天形瘦風落前村笛弄哀¶
擬結青樓遍題詠思王何吝斗量才¶
　　　　城東水閣¶
亭上芳樽惜别人亭前斜日欲歸輪傷心定是丹楓樹¶
拂面空來紫陌塵嵗月暗驚山色古愁情長與草芽新¶
<pb:KR4d0029_WYG_004-4a>¶
何時此地迴飛葢寂寞欄干又一春¶
　　　　南溪¶
近郭溪光緑好裁雨晴波底敞樓臺䕃堤佳樹千圍合¶
掠水輕舟一箭開驚釣寒魚拖糝去忘機閒鳥信潮迴¶
官餘擬欲袪塵意書遍平沙我獨來¶
　　　　滿月池亭¶
有客髙懐脫世塵碧灣晴檻樂逰頻無心自合波中月¶
照影誰分鑑内人莎砌亂蛙爭噪雨杏梁雙燕欲留春¶
<pb:KR4d0029_WYG_004-4b>¶
長年老厭趨豪末來揖孤雲作上賔¶
　　　　西湖¶
湖上山光一笋青佛宫髙下裹嵓扄烟收水曲開塵匣¶
春送人家入畫屏竹氣更清初霽雨梅英猶細欲殘星¶
吳船越棹知何處柳拂長堤月滿汀¶
　　　　圓山廟¶
風雅遺芬嶽有神此山靈祀越千春彩毫佳句言猶在¶
翠剡新詞意未真絶頂黒林長帶雨曲崖飛磴不留塵¶
<pb:KR4d0029_WYG_004-5a>¶
瘴雲收盡秋田熟跋境肴漿再拜人¶
　　　　陳將軍廟¶
曽憑水柵誓長江報國全軀事不雙力屈己嗟闗羽死¶
勢孤猶笑李陵降宿墳古劍龍腥匣壞壁靈旗獸纒扛¶
神理髙髙人意近楮錢祈福暗塵窓¶
　　　　白雲亭¶
雲擎翬檻翠嵓巔石老松皴不計年舉世覺來空白日¶
幾人逰去上青天醉㸔絶壑都無地嘯倚清風只恐仙¶
<pb:KR4d0029_WYG_004-5b>¶
花晩春殘無限意他時逥首定依然¶
　　　　齊雲閣¶
紫閣青梯壓翠岑春情秋思共登臨雨嵐供眼横千掌¶
星漢垂簷直半尋忍别朱欄真俗吏獨棲珍樹祗仙禽¶
當年人事多竒尚擬托巖扄息寸心¶
　　　　東郊¶
苒惹晴雲釀雨時東城無處不芳菲斜坡草短孤麛卧¶
平壠麥深雙雉飛照隝亂花驚客眼罥空輕絮㸃郎衣¶
<pb:KR4d0029_WYG_004-6a>¶
年來意氣多覊束無復長楸帶酒歸¶
　　　别宋判官¶
縷縷青隂拂去鞍雨花狼籍顫春寒年光别緒侵人鬢¶
莫向離亭子細看¶
　　　城南春㑹¶
隂雲薄薄地無塵清曉城南集畫輪睢苑即時裁雪霰¶
頴川連夜聚星辰山眉帖漢晴光擬鶯舌尋風碎語真¶
芳草有情迷謝客落花無處問秦人樽前莫厭歌醒耳¶
<pb:KR4d0029_WYG_004-6b>¶
世上偏饒淚滿巾嘉意未闌繁盛減東皇底事惜殘春¶
　　　序賔亭¶
師律先憂寄朝家此得人門庭環劍佩胷膽貫星辰今¶
已閒戎略疇能卜宴申樓髙休暇日臺逈厭登春珍館¶
瑶甍舉璇題寳篆新鴨欄逥鬭頸龍壁活盤鱗夾幕寒¶
波顫前峰古黛皴始知仙有路盡恐世無塵武馭來金¶
虎儒簮下石麟機分榮辱主觶序去留賔揖讓盈三魄¶
雌雄競一神氣横飛客箭歌協大夫蘋萬古浮雲片勞¶
<pb:KR4d0029_WYG_004-7a>¶
生斷梗身即時懽未巳往事夢非真席久疑枯海琴么¶
似隔鄰釭花明雨暮甕酎壓霜晨鵶動殘絲柳鱸肥滑¶
線蓴晴霞上丹葉熟粉護青筠賦景呵吟筆揮談密醉茵¶
流年祗容易嘉㑹可因循¶
　　　望春詞¶
霏霏細雨勒梅黄一望春容十斷腸平蕪古栁青青遍¶
獨使潘郎兩鬢霜¶
　　　落花¶
<pb:KR4d0029_WYG_004-7b>¶
何事蒼苔數㸃紅曉來花片落春風可憐春色兼花盡¶
今古此情無處窮¶
　　　耕園驛佛桑花¶
溪館初寒似早春寒花相倚醉於人可憐萬木彫零盡¶
獨見繁枝爛熳新清艷夜霑雲表露幽香時過轍中塵¶
名園不肯爭顔色的的夭紅野水濵¶
　　　溪行¶
秋色巳寥落清溪纔此行船移酒杯側魚得鱠刀鳴日¶
<pb:KR4d0029_WYG_004-8a>¶
色浮兼動風痕滅又生從知隠者趣不獨傲榮名¶
　　　淨衆院嘗茘支¶
霞樹珠林暑後新直疑天意别留春京華百世爭鮮貴¶
自是芳根着海濵¶
　　　春酬王知縣賞春不與以詩見贈¶
仙陬翠觀盡繁英朱白相兼照眼明池浸嵐光生晩碧¶
鳥驚人語斷春聲談諧遽喜開懐久骩骳終慙走筆成¶
佳致可能陶靖節庭柯斜眄獨忘情¶
<pb:KR4d0029_WYG_004-8b>¶
　　　喜弟及第¶
里閈髙髙祖徳新魯庭詩禮孟家鄰連登桂籍青袍客¶
共拜萱堂白首親倚國精誠明火玉照人清節對霜筠¶
童襟開慧盈書館漸喜芝蘭在處春¶
　　　西郊¶
曉葢西郊道春光極(或作/㴠)太虚村風香晩稻溪日曝寒¶
魚雀噪飢鷹下山空病木踈歸期侵杪嵗友思望吾廬¶
　　　三月詣陳逋民¶
<pb:KR4d0029_WYG_004-9a>¶
振衣凌曉色霽野縱遊韁莓潤溪雲重春深山露香林¶
幽風更細院靜日偏長曽是天皇外相從識酒鄉¶
　　　次韻翠嵓寺¶
攬蔓巖扃峻交䋲寳界平斜峰約雲勢乾樹起秋聲泉¶
檻妨蛩響霜樓助月明㝠筌兼洒落警句一何清¶
　　　夏晚南墅¶
夏竹侍前楹涼襟折舊酲疊雲封日茜斜雨著虹明魚¶
動池開暈蟬移樹減清葭洲烟向暝鳬鶩自相迎¶
<pb:KR4d0029_WYG_004-9b>¶
　　　蕪隂樓上¶
野馬沈寒氣神禽度細風斷霞天共紫斜日樹齊紅山¶
口横虚釣江隈跋逺艐觧窮千里目爭奈思無窮¶
　　　杪秋湖上¶
舊暑侵涼巳分銷蕭疎丹樹見斜橋千千露竹全瀟洒¶
一一風蟬共寂寥菰米熟汀來客燕芡絲分水避歸橈¶
月魂未上東城角誰向東城與下招¶
　　　和陳殿丞南州新詠¶
<pb:KR4d0029_WYG_004-10a>¶
寳坊髙閣遍憑欄曽是芳辰得未閒日上天容低接海¶
風輕湖底倒揺山夜深佛火寒星外春過人烟暗樹間¶
無意孤吟採幽致異時行橐斷空還¶
　　　通源驛别顔茂才¶
躍馬東來不記時酒醒寒色入征衣垂楊官道連天去¶
落日郵亭别我歸¶
　　　陪尹子漸申安禮宿香山寺¶
二月巳强半尋春登石樓山光侵雨變草色到雲休歸¶
<pb:KR4d0029_WYG_004-10b>¶
鳥沈嵓際行人過樹頭剥苔看石碣因火認漁舟漸夜¶
灘聲惡憑虚屋勢浮乗閒聊自適觴詠屬吾流¶
　　　正月四日¶
今朝纔見雪泥乾日薄雲低又作寒家山千里何時到¶
溪上梅花正好看¶
　　　春曉¶
曈曈初日注窓明窓外鶵鶯乳燕聲東風氣味濃於酒¶
曉夢魔人似宿酲¶
<pb:KR4d0029_WYG_004-11a>¶
　　　晩色¶
晩色在何處樓髙天宇低閒雲無去住歸燕自東西¶
　　　過天津橋¶
日暖溪平氷漸銷水聲纔下内前橋山川滿眼閒宫殿¶
草樹迷人舊市朝每向尋春偏有意却成懐古更無聊¶
洛陽平昔多豪俊惆悵埋魂不可招¶
　　　讀離騷經¶
莫怪靈均戀楚濵可能臣子外君親精心獨去珠無纇¶
<pb:KR4d0029_WYG_004-11b>¶
飛語潜來箭有神宋玉招魂推意逺揚雄流涕掩書頻¶
江邊自是修門路嗟苦先生隕此身¶
　　　暮春登南門¶
麗譙髙倚晚天霞滿目平臯盡物華千曲胡笳催鼓答¶
三重湘酎倩旗誇連江急雨送歸燕拂地輕風移落花¶
强倚欄干還自問此情何處是邊涯¶
　　　和邱提刑寄湖南賈度支¶
何處多離感山郵霽野光清吟貫騷雅逺意屬荆湘霜¶
<pb:KR4d0029_WYG_004-12a>¶
樹呈秋色風蘭生晩香使軺偏倚望摛藻寄回腸¶
　　　和邱提刑聞新鴈寄賈度支¶
翔鴈來江渚秋容在逺空幾聲疎樹外一字斷雲中虚¶
館垂簷月平臯敗葉風裁詩託幽思幽思更無窮¶
　　　遊龍門香山寺¶
彩閣縈林轉蒼崖隔水開龕明千像日波起一灘雷綠¶
淺春前草香餘臘後梅背人驚鷺去將雨好風來雲氣¶
随衣袂嵐光入酒杯清遊知不屢欲下更徘徊¶
<pb:KR4d0029_WYG_004-12b>¶
　　　聞福昌院春日一川花卉最盛¶
聞道春深多物華遥憐春日思無涯烟涵樹色相依好¶
山擁溪流一帶斜休問主人先看竹只随漁叟便逢花¶
憑誰畫得當時境持去江南細與誇¶
山前溪上最宜春千樹夭桃一雨新爭得扁舟随水去¶
亂花深處問秦人¶
　　　登府店福昌山閣¶
危磴通髙閣登臨境逈清雲開千岫出雪霽一川明斷¶
<pb:KR4d0029_WYG_004-13a>¶
雁來孤影遥泉落細聲野烟依竹見溪樹與橋平巳助¶
騷人思空揺逺客情扁舟如可泛歴歴是江程¶
　　　雪中不見女几山¶
宜陽南路是仙山雪擁雲埋杳靄間洗眼來看無處覓¶
不知可復在塵寰¶
　　　登三鄉寺閣¶
歴覽宜陽道披軒臨朔風地疑塵世外人盡畫圖中巖¶
曲疎鐘答村前小徑通水烟寒更白山氣曉微紅遊宦¶
<pb:KR4d0029_WYG_004-13b>¶
真浮梗流年似轉蓬長懐無所寄盡日送歸鴻¶
　　　嵩陽道中¶
千里動秋意縈迴上古原山樵斵晩日野火着寒雲鐘¶
磬出鄰寺牛羊下逺村振衣歸去好塵事莫知聞¶
　　　訪陳處士¶
橋畔修篁下碧溪君家元在此橋西來時不似人間世¶
日暖花香山鳥啼¶
　　　題建造寺奉先院¶
<pb:KR4d0029_WYG_004-14a>¶
日照溪山生翠光春深花草雜幽香登臨誰㑹遲留意¶
門外塵埃去路長¶
　　　送别陳比部¶
祖帳西郊道川原畫閣臨燒痕經雨活樹色入溪深斜¶
日明春態孤雲感客心何人知别意重把酒杯斟¶
　　　城西金明池小飲二首¶
暁出都門外名園連翠屏融怡春物動瀟灑塵慮醒輕¶
風送花信逺水涵空青舊遊無處問芳樹隔重扃¶
<pb:KR4d0029_WYG_004-14b>¶
城西禁籞宿烟收霜薄朝寒上𦋺裘佳樹得春生意動¶
平池受日翠光浮十年歌笑驚前世滿眼風花是舊遊¶
從此曲江芳物好定知重到更疑留¶
　　　送張太傅還鄉¶
置器功成佚退身故園南望整車茵青㝠直上無餘事¶
白首歸來有幾人門外離筵晴日暁江邊行路雜花春¶
槖金均散心如水冡樹重攀淚滿巾盃酒相逢耆舊少¶
山川不改嵗華新從公几杖何由去更祝千年比大椿¶
<pb:KR4d0029_WYG_004-15a>¶
　　　寒食樂詞¶
皇州令節已藏烟帝渥乗時錫廣筵和氣去添春色重¶
恩光来助日華鮮千聲鳳吹朱門裏一畨花香穀雨前¶
更喜簮裳嘉宴日親逢干羽治平年¶
　　　喜歐陽永叔余安道王仲儀除諌官¶
御筆新除三諫官士民千口盡相歡昔時流落丹心在¶
自古忠賢得路難好竭謀猷居帝右直須風采動朝端¶
人生萬事皆塵土惟是功名永逺看¶
<pb:KR4d0029_WYG_004-15b>¶
　　　送楊殿丞通判睦州¶
蒼崖中斷一溪來迤邐人家向水開盡日烟雲迎斾去¶
滿瀧鐃吹引船迴虗齋晝夢鳴禽下别塢春遊畫角催¶
莫怪杜郎題處少更留佳致待清才¶
　　　宿揚州¶
𤓰洲堰埭阻行橈更等江頭後信潮獨背殘燈數歸路¶
風傳寒柝夜迢迢¶
　　　廣陵¶
<pb:KR4d0029_WYG_004-16a>¶
廣陵歸客嘆飛蓬懐古傷離向此中前世翻波那復問¶
十年彈指巳成空樓頭畫角催殘日城上寒鴉噪晩風¶
井徑蕭條人不見又随潮信度江東¶
　　　馬奴周晬思之因成¶
馬奴今日方周晬昨夜迢遥夢到家盤裏應知心所愛¶
尊前唯祝壽無涯吚嚘弄語羣兒學踉蹌初行乳母誇¶
獨上揚州津館望江山揺落去鴻斜¶
　　　聞鴈¶
<pb:KR4d0029_WYG_004-16b>¶
霜風吹鴈入南雲千里征人枕上聞欲問梁園近消息¶
月沈星轉五更分¶
　　　江頭别杜殿丞¶
楊子江頭南北路木蘭船上往來人年華衮衮東流水¶
世事勞勞薄宦身回首天涯成逺别忘懐物外自相親¶
津亭共起憂時嘆重記津亭淚滿巾¶
　　　題金山寺¶
畫梁詩板暗流塵水石魚龍萬句新誰識髙僧最深意¶
<pb:KR4d0029_WYG_004-17a>¶
慈航長䕶過江人¶
　¶
　¶
　¶
　¶
　¶
　¶
　¶
<pb:KR4d0029_WYG_004-17b>¶
　¶
　¶
　¶
　¶
　¶
　¶
　¶
　端明集卷四¶
