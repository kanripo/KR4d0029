# -*- mode: mandoku-view; -*-
#+TITLE: 端明集
#+DATE: 2015-08-24 23:50:57.142852
#+PROPERTY: ID KR4d0029
#+PROPERTY: BASEEDITION WYG    
#+PROPERTY: JUAN 卷六
<pb:KR4d0029_WYG_006-1a>¶
欽定四庫全書¶
　端明集巻六¶
　　　　　　　　　　　　　宋　蔡襄　撰¶
　　律詩¶
　　　後舍緋桃¶
十年樹底折香葩蓛蓛浮光弄曉霞只恨無情是風雨¶
直將紅片入西家¶
　　　題龍紀院僧室¶
<pb:KR4d0029_WYG_006-1b>¶
山僧九十五行是百年人焚香猶夜起喜酒見天真生¶
平持戒定老大有精神須知不變者那減故時新¶
　　　宿黄蘗聴彬長老譚禪¶
一圓靈寂本清真誰向蒼浪更問津欲說西來無見處¶
奈何言句亦前塵¶
　　　南劍州芋陽舖見臘月桃花¶
可笑夭桃耐雪風山家墻外見疎紅為君持酒一相向¶
生意雖殊寂寞同¶
<pb:KR4d0029_WYG_006-2a>¶
　　　士安飲我數杯至觀音院纔醒聞灘聲泉響因¶
　　　留短闋¶
林外灘聲砌下泉泠泠幽響靜中傳朝衫却染京塵去¶
爭得夫君醒醉眠¶
　　　别邵武長史朱照鄰¶
竊比君侯病駃騠時看雲路忽長嘶十年還此同杯酒¶
三驛剛來踏雨泥士行滿鄉元自好官名當世不勝低¶
未霑釡粟榮新祿應上亨衢别有梯(相送/三日)¶
<pb:KR4d0029_WYG_006-2b>¶
　　　自漁梁驛至衢州大雪有懐¶
大雪迷空野征人尚逺行乾坤初一色晝夜忽通明有¶
物皆遷白無塵頓覺清只看流水在却喜亂山平逐絮¶
飄飄起投花㸃㸃輕玉樓天上出銀闕海中生舞極揺¶
溶態聞餘淅瀝聲客爐何暇煖官酤未能醒薄吹消春¶
凍新暘破曉晴更登分界嶺南望不勝情¶
　　　華嚴院西軒見芍藥兩枝追想吉祥賞花慨然¶
　　　有感寄呈才翁(辛卯四月/)¶
<pb:KR4d0029_WYG_006-3a>¶
吉祥亭下萬千枝㸔盡將開欲落時却是雙紅有深意¶
故留春色綴人思¶
烘簾微照自生光吹面輕風與送香誰把金刀收絶艷¶
醉紅深淺上釵梁¶
的的名花對酒樽欄邊沈醉月黄昏今朝闗外尋蘭若¶
忽見孤芳欲斷魂¶
　　　崇徳夜泊寄福建提刑章屯田思錢塘春月並¶
　　　遊¶
<pb:KR4d0029_WYG_006-3b>¶
夙昔神都别于今浙水遭故情彌切到佳月事追遨太¶
守才賢重清明土俗豪犀珠來戍削征鼓去啾嘈湖樹¶
涵天濶船旗罥日髙醉中春𣺌𣺌愁外夕陶陶新曲尋¶
聲倚名花逐種褒吟亭披越岫夢枕覺胥濤論議刀矛¶
快心懐鐵石牢淹留趨海角分散念霜毛鱸鱠紅随筯¶
(予之/吴江)瀧波淥滿篙(君往/嚴瀧)試思南北路燈暗雨蕭騷¶
　　　嘉禾郡偶書¶
盡道瑶池瓊樹新仙源尋到不逢人陳王也作驚鴻賦¶
<pb:KR4d0029_WYG_006-4a>¶
未必當時見洛神¶
　　　讀宿州天慶觀門扉仙篆有感¶
玉骨霞衣帝所遊案前香氣與星浮無端醉語落塵土¶
一過人間四十秋¶
　　　送張處士二首¶
垂垂秋雨沒韉泥經晝門前無馬嘶乗靜因題送行什¶
江南歸思巳凄迷¶
梁園塵土着人腥不似淮山照眼明愛君心迹曽無繋¶
<pb:KR4d0029_WYG_006-4b>¶
一片孤雲去就輕¶
　　　温成皇后挽詞二首¶
紫極騰軒曜青春委蕣顔雲軿何處去金殿幾時還仗¶
下編簫咽陵中夜燭閒六宫哀送返疑是夢魂間¶
翟綵開新禮金文易大名真游上仙路故物感皇情月¶
落辭丹禁春前引素旌宫闈鳴挽鐸不是珮環聲¶
　　　司徒侍中宋宣獻公挽詞五首¶
重器推隆棟馳光逐逝川人應騎尾宿嵗亦在辰年文¶
<pb:KR4d0029_WYG_006-5a>¶
思精天下忠謀盡帝前唯無豐室累清白是家傳¶
申命増華衮遺忠動紫宸世風存令子暮哭有慈親復¶
辟前言在論兵密疏陳如何年不永無路問蒼旻¶
懐道初名世乗時遂致君平分百年筭中据兩台文行¶
翣連寒樹凝笳上晩雲路人那得識揮涕指幽墳¶
洛宅初開府非才辱顧隆遺思謡俗在餘論宴堂空巳¶
矣蒼生望嗟乎吾道窮豈惟懐舊徳一慟向春風¶
去嵗洛城東公歸秉樞務今日國門西輤車行哭度同¶
<pb:KR4d0029_WYG_006-5b>¶
此晩春節依舊西山路千古訣幽明一年纔旦暮逺恨¶
寄山川餘哀慘雲霧平昔送公詩何言歌薤露¶
　　　哭賈少卿(庚辰年自潭州謫所遷/少卿知廣州未行卒)¶
畫旟南度謫長沙粤海新恩路更賖子日鵩來知主去¶
辰年龍㑹為賢嗟猶多婚嫁先捐館無復田園可寄家¶
曽是徳公推奬厚一觴何處酹魂車¶
　　　别顔慥下第¶
四上不登第漂流二十年依依去國恨杯酒春風前¶
<pb:KR4d0029_WYG_006-6a>¶
　　　和杜相公謝寄茶¶
破春龍焙走新茶盡是西溪近社芽纔拆緘封思退傳¶
為留甘旨減藏家鮮明香色凝雲液清徹神情敵露華¶
却笑虗名陸鴻漸曽無賢相作詩誇¶
　　　謝杜相公(有序/)¶
　　伏覩宫傅相公精詞健筆輒然成詠敢觸冒戰鋒¶
　　但伸懃懃之至¶
謝政閑宫傅當年老相君詩情通造化筆力作風雲是¶
<pb:KR4d0029_WYG_006-6b>¶
則經綸手施於淡泊文捧窺心感悸無路候公門¶
　　　銓舍後軒¶
秋欄疎索水葒花坐見花邊日向斜莫問幽人超世訣¶
即心無累是仙家¶
　　　閣下晝眠¶
急雨初收宫殿明紅薇花落暑風清忽傳午正驚殘夢¶
寂寂西軒喜鵲聲¶
　　　戯答王仲儀¶
<pb:KR4d0029_WYG_006-7a>¶
零落黄花動節辰送行杯酒感風塵誰知最恨張京兆¶
畫徧修眉不示人¶
　　　哭石曼卿¶
仕宦晩益困忽驚朝露晞嗟嗟命不偶事事志多違直¶
節未嘗屈英魂何所依有材真國器無悶即天機前日¶
猶言笑今亡果是非城南春滿路空見素旌歸¶
　　　銅雀妓¶
十五燒香繐帳前幾多幽怨入危絃誰知千載臺傾後¶
<pb:KR4d0029_WYG_006-7b>¶
何處西陵有暮田¶
　　　城西射弓挺之以病不至簡示新詩有唯應欠¶
　　　我渭城歌之句謹吟一篇以答佳意¶
雪後西郊物外清官閒乘興此閒行出門疎樹無塵色¶
入内流渠帶野聲近臘酒醪香更釅得風弓箭力還生¶
知君病起心猶壯獨背船窻唱渭城¶
　　　汾陽夫人挽詞二首(其夫李留後/端懿國甥)¶
福偶天家出賢名戚里推朱顔不待老萬事却成悲宿¶
<pb:KR4d0029_WYG_006-8a>¶
露霑新隴秋風過舊帷誰歌均一徳傳繼召南詩¶
借有百年在都如一夢迴幻生還復滅仙去不重來樂¶
色閒宵院衣香祕夜臺行人知令淑哭送侍兒哀¶
　　　泰靈園書事¶
檻外珍叢叨下泉祥符天子泰靈仙忽逢野老臨池水¶
自剪殘花趂嵗錢¶
上元天仗款琳房靈圃遥傳玉殿香要識年年桃李色¶
不闗春力是恩光¶
<pb:KR4d0029_WYG_006-8b>¶
　　　讀太平告身¶
綾紋金彩射星霞潤墨新騰玉署麻不用著心驚寵辱¶
去來元是坦空華¶
　　　因書答河東轉運楊樂道¶
前嵗君提嶺外兵國門南路送君行由來成事多天幸¶
直向危時見世情勉力朝廷論大計甘心江海就私榮¶
(予請罷開封/府出知泉州)牢愁應解侵人骨未老先教白髪生¶
　　　楚州聞晩角有懐¶
<pb:KR4d0029_WYG_006-9a>¶
欽天門外警場開(郊宫有/欽天門)畫角千枝疊鼓催今日淮邊¶
孤壘畔晩風時送數聲来¶
　　　過真慧素上人院見紅薇盛開因思西閣後軒¶
　　　數株遂成短章寄翰林原叔八丈禹玉閣長兼¶
　　　書真慧壁間以記所遇¶
八月吳天覺早涼翠叢初拆碎朱房繁枝欲卧不勝力¶
落片將飛猶是香西閣二年臨晝夢金刀一夕掩春芳¶
(嘗令花工以綵/為之殊逼真也)欄邊想像頻回首漸覺星垣逈漢傍¶
<pb:KR4d0029_WYG_006-9b>¶
　　　杭州訪吉祥璘上人追感蘇才翁同賞牡丹¶
曽乗春飲遶花畦花底餘香入燕泥剪處佳人傳燭下¶
歸時明月到雲西重來草樹驚秋色零落交朋感舊題¶
若使他年逢勝賞一觴知復共誰攜¶
　　　寳月法喜堂¶
少悟浮圖法因傳法喜名於人無厚薄知巳盡豪英藥¶
舍朝爐暖碁窻夜燭明性懐元自得未用厭逢迎¶
　　　過泗州嶺(衢州道中是年冬十二月/室家永嘉郡君葛氏亡逝)¶
<pb:KR4d0029_WYG_006-10a>¶
二十五年間三迴共往還那知臨白首相失向青山想¶
像音容在侵尋鬢髪斑平生多善行應不下塵寰¶
　　　丙申元日過浦城西陽嶺¶
曽侍天王玉几傍(累年侍/執夀觴)捲簾袍色殿中央重霄未徹¶
宫縣樂上宰初持萬夀觴曉日半臨幡影轉春風徧送¶
佩聲長今朝千里穿雲嶺喜奉親輿返故鄉¶
　　　宿漁梁驛¶
庭樹疎疎河漢低瓦溝霜白月平西寒鴉不奈單棲苦¶
<pb:KR4d0029_WYG_006-10b>¶
落泊驚飛到曉啼¶
　　　過南劍州芋陽舖見桃花¶
七年相别復相逢墻外千枝依舊紅只有蒼顔日憔悴¶
奈緣多感泣春風¶
　　　見勻親抄書泣悼巻末¶
得汝抄書心自喜古来清白紹家難誰知向老秋燈下¶
一見親蹤不忍㸔¶
　　　寓居興化轉運廨舍¶
<pb:KR4d0029_WYG_006-11a>¶
病惱連春夏居閒意味長海風生永晝山雨送微涼書¶
帙梅蒸潤衣巾荔實香塵縁消遣盡物我兩相忘¶
　　　丙申五月逰興化西門上溪¶
尋溪因過上溪逰雨後溪渾水亂流因傍堤松却飛葢¶
為聞山鳥輟鳴騶平田䆉稏青雲合滿谷芭蕉碧玉抽¶
開濟無功須早去故時𤓰隴有通侯¶
　　　謝宋評事(有序/)¶
　　伏蒙評事宋丈分貺家園丹荔世傳此樹巳三百¶
<pb:KR4d0029_WYG_006-11b>¶
　　年黄巢兵過欲伐之時王氏主其樹其媪擁樹願¶
　　并戮巢兵為之不伐今雖老矣實益滋繁味益甘¶
　　滑真佳樹也因成短章用酬厚意¶
齋館從容接燕申每臨佳樹走觥巡兵鋒却後知神物¶
年夀髙来況主人並賞昔聞思故友(公嘗言陳太監方/諫議及大卿並曾)¶
(㑹/賞)分廿今喜奉慈親豈唯持祝公難老兼欲靈株比大¶
椿¶
　　　謝阮評事(有序/)¶
<pb:KR4d0029_WYG_006-12a>¶
　　伏蒙評事阮丈手授祕文輒以蕪音用投真賞¶
手授新書荷至情何時仙訣得真精髙年轉覺面顔少¶
細字全由眼力明藥力謾勞分上下丹爐終費候虧盈¶
爭如一語醒然悟獨葆天光不外營¶
　　　和詩送茶寄孫之翰¶
北苑靈芽天下精要須寒過入春生故人偏愛雲腴白¶
佳句遥傳玉律清衰病萬緣皆絶慮甘香一味未忘情¶
封題原是山家寳盡日虗堂試品程¶
<pb:KR4d0029_WYG_006-12b>¶
　　　泉州安靜堂¶
庭松永晝囀春禽天氣初晴又半隂惆悵此生多病惱¶
正㸔行樂獨傷心¶
　　　泉州北藏院見初荷華¶
初華纔過小荷身曉露霑紅㸃㸃勻莫為愁心偏倚望¶
清江元有未歸人¶
　　　詔貢士¶
星騎翩翩鶴詔來旋聞歡語沸春雷天閑未減真龍種¶
<pb:KR4d0029_WYG_006-13a>¶
滄海還空老蚌胎拂紙半毫含意勁摩雲雙翅待風開¶
寄言商頴辟榮客好致吾君放首迴¶
　　　福州堂下小欄花卉多是手栽今巳繁盛因賞¶
　　　花有所感悼¶
愛花盡日傍花臺㸃檢當年手自裁前事巳随朝暮變¶
舊華空見淺深開山禽忽下還飛去溪雨纔收又復来¶
只有春醪能遣恨無人欄畔共持杯¶
　　　登四徹亭¶
<pb:KR4d0029_WYG_006-13b>¶
偶爾尋幽上翠微逰人啼鳥似前期花間行印露霑紙¶
山下放衙雲滿旗艷艷舞衣朝日處飄飄商櫓落潮時¶
傳杯且與乗春醉身世悠然兩自遺¶
　　　登清風樓¶
郭外清溪溪外山溪雲飛上破山顔晴明天氣琉璃色¶
何處峰頭帶雨還¶
　　　榴花洞¶
洞裏花開無定期落紅曽見逐泉飛仙人應向青山口¶
<pb:KR4d0029_WYG_006-14a>¶
管却春花不與歸¶
　　　寄南海李龍圖(兊/)求素馨含笑花¶
二草曽觀嶺外圖開時嘗與暑風俱使君巳自憐清分¶
分得新條過海無¶
　　　寄題張景山大卿園池¶
人仰公才世吏師更甘歸老舊林池門䦨清似當官處¶
心力强於少壯時物理自㝠非寄酒兵謀猶在却因棋¶
濠邊風月如招隠願拂塵裾從所之¶
<pb:KR4d0029_WYG_006-14b>¶
　¶
　¶
　¶
　¶
　¶
　¶
　¶
　端明集巻六¶
