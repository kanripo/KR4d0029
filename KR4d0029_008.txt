# -*- mode: mandoku-view; -*-
#+TITLE: 端明集
#+DATE: 2015-08-24 23:50:57.190950
#+PROPERTY: ID KR4d0029
#+PROPERTY: BASEEDITION WYG    
#+PROPERTY: JUAN 卷八
<pb:KR4d0029_WYG_008-1a>¶
欽定四庫全書¶
　端明集巻八¶
　　　　　　　　　　　　　宋　蔡㐮　撰¶
　　律詩¶
　　　宋君輔許當世陳彦謙蘇宣甫自逺還鄉上元¶
　　　同飲¶
故國逢君慰喜偏清宵行醼重留連山樓上火人初合¶
天漢無雲月自圓樂色時聞花院裏春風都在酒旗邊¶
<pb:KR4d0029_WYG_008-1b>¶
莫辭徹曉須沈醉後會還應不計年¶
　　　李閣使新種洛花¶
堂下朱闌小魏紅一枝濃艷占春風新聞洛下傳佳種¶
未必開時勝舊叢¶
園館春遊只帝京可憐哀悴海邊城縱然得酒心猶在¶
若也逢花眼亦生¶
　　　客有至自京師言諸公春間多會于元伯園池¶
　　　因念昔遊輒形篇詠¶
<pb:KR4d0029_WYG_008-2a>¶
綠渠春水走潺湲畫閣嵩巒映碧鮮酒令已行金盞側¶
樂聲初急翠裙圓清遊勝事傳京下多麗新詞到海邊¶
曾是罇前沈醉客天涯回望重依然¶
　　　秋日¶
城頭蔓草受新霜天外孤鴻叫夕陽送客情懐楓樹老¶
蓍人襟袖菊花香¶
　　　秋日登郡樓二首¶
秋水已復漕秋風初怒號天容霜後浄山勢北來髙¶
<pb:KR4d0029_WYG_008-2b>¶
落葉隨飛鳥疎砧答暮蟬悠悠戍樓角悽切萬家傳¶
　　　七月二十四日躬弓¶
破的心仍在争豪力不堪開弓初覺顫盈貫未離貪衰¶
病先期老中年豈分甘唯應罇酒在萬事一醺酣¶
　　　七月二十四日食荔枝¶
絳衣仙子過中元别葉空枝去不還應是天人知憶念¶
再生朱實慰衰顔¶
　　　中秋夕獨坐望月¶
<pb:KR4d0029_WYG_008-3a>¶
萬里凄凝魄幽深在處通清流河漢盡寒入水雲空踰¶
久方全白彌髙適正中開書還自巻把酒復誰同泫葉¶
溥宵露吹衣變暑風更看庭樹影漸過粉墻東¶
　　　九日許當世以詩見率登髙¶
霜雲明浄海山隈一嵗登臨始此回堂上夀觴淋浪滿¶
欄邊佳菊似疑開故鄉情味人人好今日榮恩節節來¶
正是秋風洗煩暑力將衰颯上髙臺¶
　　　杭州璘上人以花栽數種見寄¶
<pb:KR4d0029_WYG_008-3b>¶
名品參差十數窠商船千里任風波土花分破根株小¶
春色隨來意氣多欲種更看移樹法將開須與傍欄歌¶
中年漸不勝杯酌紅翠他時奈爾何¶
　　　冬溫¶
海曲封疆僻冬温氣序差蟲蛇誰閉户草木自開花霧¶
重朝迷日風號夕巻沙可憐天地雪偏解舞京華¶
　　　庚子上元即事¶
老去年華只自驚又蓬佳節向山城春臨半夜寒猶重¶
<pb:KR4d0029_WYG_008-4a>¶
月到中天色更清上客風流連宿醉遊人歌調得新聲¶
遥思鳯闕行時令紅繖朱欄萬燭明¶
　　　醉後¶
醉後歸來月滿衣重重花影帽簷欹行人路畔猶相笑¶
未似山翁倒接䍦¶
　　　朱樓¶
朱樓燈燭一聲歌臘後天街月色和平昔黄公酒壚下¶
誰知跬步邈山河¶
<pb:KR4d0029_WYG_008-4b>¶
　　　一百五日開千葉間金¶
西園花&KR0034;過中春微雨初晴不受塵莫怪芳叢開發早¶
欲將紅艷送行人¶
　　　庭松安静堂¶
偏愛堂東砌下松三年瀟灑伴衰翁寒聲動蕩潮初上¶
疎影孤圓月正中清徹紗帷延晝夢綠涵金盞帶春風¶
自緣多病饒歸思便覺山林野意通¶
　　　四月池上¶
<pb:KR4d0029_WYG_008-5a>¶
風下平池水暈開池邊露坐水風來草香冉冉生吟席¶
雲影飛飛度酒杯荷葉偶成雙翠蓋荔枝纔似小青梅¶
人間物静兩相得月色蒼凉始肯迥¶
　　　乞雨題西方院(有序/)¶
　　嘉祐三年七月某再領泉山是嵗春夏不雨祈飛¶
　　陽廟明年旱詣靈嶽祠又明年五月復來三次皆¶
　　晝寢於是頻年不稔豈非郡守不徳之致乎¶
年年乞雨問山神羞見耕耘隴上人太守自知才徳薄¶
<pb:KR4d0029_WYG_008-5b>¶
彼蒼何事罪斯民¶
　　　北園登髙即事呈諸同僚¶
江雲寒薄不成霜九月登髙菊未黄飛鏑有聲弓已力¶
小槽分溜酒初嘗秋容行見丹楓老客意難勝紫陌長¶
(時被召/還都)曾是禁園風物好故鄉時節可能忘(重陽錫/宴外園)¶
　　　送馴鹿與東禪長老¶
二年馴擾傍山家欲領東還道路賖送汝給孤園裏去¶
此生長伴大牛車¶
<pb:KR4d0029_WYG_008-6a>¶
　　　畫生李維寫予像今已十年對鑑觀之因題其¶
　　　側¶
清眸綠髪十年前朴野風神不易傳今日青銅莫相照¶
白髭垂頷面雙顴¶
　　　將赴京留題山莊西壁¶
禁林京尹荷恩光三上螭頭乞郡章貧薄奉親須仰祿¶
此心安敢繫軒裳¶
　　　燕司封同年以詩見迎¶
<pb:KR4d0029_WYG_008-6b>¶
寄問閩州明使君十年蹉跌路岐分帳前約束承嚴節¶
(福州乃/象之轄)按下文書接署雲(隔政知/福州)北去最先趨畫㦸老¶
來應免醉紅裙新編一攬思遊舊搔首孤吟日又曛¶
　　　題共樂亭¶
層巒髙與赤霄通節嵗歡娛衆庶同庭有美音非獨樂¶
(音/岳)會當炎暑自多風山川勝勢欄杆下井徑追遊月色¶
中私幸編民居客右使君樽酒未應空¶
　　　徐虞部以龍尾石硯邀予第品仍授來使持還¶
<pb:KR4d0029_WYG_008-7a>¶
　　　書府¶
玉質純蒼理緻精鋒芒都盡墨無聲相如間道還持去¶
肯要秦人十五城(辨歙石以此法/若端石則不然)¶
　　　過囊山寄宏師¶
三十年間登第初青衫羸馬叩禪居鬢毛白盡猶奔走¶
慚愧髙人得自如¶
　　　人日立春舟行寄福州燕二司封¶
清溪潮上送行船回望髙城隔曉烟景色似看名畫展¶
<pb:KR4d0029_WYG_008-7b>¶
(前日君家/盡出名畫)醉魂猶憶夀杯傳(君家世傳夀/杯行之侑酒)春盤食菜思¶
三九人日書幡誦百千南國逢君唯道舊後時何處笑¶
今年¶
　　　又寄興化徐虞部¶
梅花狼籍拂輕舟人日溪行動客愁上晝去程初北首¶
故山歸思滿東流垂垂朝雨隨雙槳草草春蔬送一甌¶
不獨懐鄉便多感看人難似府君侯¶
　　　上元至南劍州大雨寄泉州許通判¶
<pb:KR4d0029_WYG_008-8a>¶
路遶溪回不計程行郵今復宿延平陰雲藏月不知處¶
急雨落天無數聲病起尚疑羣蟻鬭夢餘初聴一雞鳴¶
泉山去嵗同遊賞惟有神君識此情¶
　　　大湖驛寄建州同年竇職方¶
别驛臨溪曲清寒結曉陰灘聲生亂石雨意在閒林登¶
第年華久相逢禮愛深茶山春物近那得共追尋¶
　　　嘉祐辛丑䝉召還京二月八日道過陸氏之門¶
　　　因觀小欄花卉¶
<pb:KR4d0029_WYG_008-8b>¶
風色微和日晝明小欄花卉新芽生行人不是愛春物¶
一見芳叢似有情¶
　　　題嚴先生祠堂¶
遵此巢由志誰希公相權人瞻祠樹古天作釣壇圓髙¶
節千秋外遺蹤一水邊孤風敦薄俗豈是愛林泉¶
　　　杭州過璘上人花圃¶
封培剪剝奪天工欄下長年見萬紅投老暗知心力少¶
自開還落信春風¶
<pb:KR4d0029_WYG_008-9a>¶
　　　雪¶
六年守郡在天涯冬暖無因見雪華今日復看千里白¶
强憐寒色作詩誇¶
　　　寄題華藏院清軒¶
湖邉無地有塵埃況復虚明向此開山氣每隨朝氣變¶
水光長共夕陽來船行天上遊人散樹没雪中宿鳥回¶
一到便應離火宅不須花雨拂經臺¶
　　　提刑司封以鄰霄臺佳什垂示輒成拙篇以答¶
<pb:KR4d0029_WYG_008-9b>¶
　　　厚貺¶
峭抜幾千仭孤髙無四隣低回傾北斗突兀起東閩締¶
結青雲上登臨滄海濵溪山來面勢歌吹徹穹旻子夜¶
先看日隂崖後得春三韓空𤨏碎(福人云髙峰晴/海新見羅州島)萬落¶
自埃塵使者風流在詩人格調新驪珠忽投我神筆動¶
驚人平昔持州契于今識路津去天知不逺咫尺仰威¶
神¶
　　　過楊樂道宅西桃花盛開¶
<pb:KR4d0029_WYG_008-10a>¶
城隈遶舍似山家舍下新桃已放花無限幽香風正好¶
不勝狂艷日初斜自憐馬上空愁望誰向樽前與醉誇¶
京國難逢春氣味莫隨塵事度年華¶
　　　和龎公謝子魚荔枝¶
霜鱗分不登枯肆丹實全應勝木奴欲効野芹羞獻去¶
敢期佳什墜驪珠¶
　　　宋宣獻公夫人畢氏哀詞二首¶
世閥推台路嬪賢秉國鈞生緣隨迹化歸處覺空真訓¶
<pb:KR4d0029_WYG_008-10b>¶
子清風在傳家令德新九原終一致悲喜盡成塵¶
國賦雖千乗身期未百年箴圖遺舊机簫吹向新阡行¶
哭追前日超生定幾天寂寥原上樹薄晩起寒烟¶
　　　和張唐公約遊名園遇雪輒止¶
京塵官事日區區擬出芳郊佩一壺樓外隂雲迎曉合¶
陌頭霏霰與風俱翩翩珍騎曾來否種種名花更在無¶
若得縱遊休秉燭月中沈醉倩人扶¶
　　　和宋次道宴日不赴有懐¶
<pb:KR4d0029_WYG_008-11a>¶
殿中佳氣帶春容天上雲謡落晩風獨向下陳霑醉斚¶
羨君清臥寄詩筒¶
　　　春日¶
東風吹雨濕鞦韆紅㸃棠梨爛欲然擬買芳華贈年少¶
紫榆春淺未成錢¶
　　　唐公以公累出知濠州¶
湛湛清渠風力微濠梁行客布帆歸到官應過莊生廟¶
試問鷦鵬兩是非¶
<pb:KR4d0029_WYG_008-11b>¶
　　　桃杏園¶
上有繁葩下落英紅波動蕩逐風行夕陽開處猶光艷¶
何況今宵值月明¶
送客來仙館清幽處處尋春風行酒面書日到花心獨¶
厭歸期促難忘野意深歸鞍更回顧檜栢自陰森¶
　　　三月出城别張唐公會玉仙觀¶
隴麥青青溝栁新春歸聚落少逢人如何試與持鞭手¶
拂却向來身上塵¶
<pb:KR4d0029_WYG_008-12a>¶
　　　玉仙池¶
洞府花飛不減春輕雲成片玉成塵香軿縹緲知何在¶
無限池頭再拜人¶
　　　凝祥池上晩歸¶
綠徑陰陰落景微楊花零亂上人衣長烟似愛滄波面¶
風色雖豪不肯飛¶
　　　和楊龍圖蘆鴈屏¶
何事髙堂秋思生野蘆寒鴈畫工精風前挺立孤根老¶
<pb:KR4d0029_WYG_008-12b>¶
雲外相從去意輕不似丹青能借色若逢霜月定聞聲¶
研桑心術都無取回望江鄉計未成¶
　　　和楊龍圖獐猿屏¶
畫莫難於工寫生獐猿移得上幽屏相逢平野初驚顧¶
共向薫風適性靈引子晝遊新草綠嘯羣時望故山青¶
可憐官省沈迷處每到中軒頓覺醒¶
　　　和吳省副北軒湖山之什¶
誰於素壁寫江流雲樹疎疎映荻洲盡日清虚全却暑¶
<pb:KR4d0029_WYG_008-13a>¶
一川揺落似輕秋暫逢明畫心猶在終向扁舟老去休¶
只有遊鯈能自適莫懐香餌重遲留¶
　　　送仲庶待制知澤州¶
十年臺省獻嘉謀新總兵符鎮上遊琴有薰絃多舜俗¶
地連沙尾舊湘州江邊行色船千丈塞外威聲馬萬頭¶
宣室夜談思賈誼未應鄉國久遲留¶
　　　送子真給事出守常山¶
安得長材䕶北州蹔煩儒將擁輕裘聲名不啻一敵國¶
<pb:KR4d0029_WYG_008-13b>¶
功業何須萬里侯設館髙牙延永晝獵塲飛騎入清秋¶
天樞嚴近恩榮重歸夢應思帝所遊¶
　　　送程刑部出守洪州¶
何事名郎出計臺鍾陵都會久須才江山不是人間有¶
旗鼓初從日下來列郡五符歸總制故鄉三組少徘徊¶
勿嗟南國多懐感寶氣還應徹斗魁¶
　¶
　端明集巻八¶
